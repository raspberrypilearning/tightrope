## Roll (आगे-पीछे घुमाना), pitch (ऊपर-नीचे घुमाना) और yaw (दाएँ-बाएँ घुमाना)

आप अपने पात्र को चलाने के लिए Sense HAT को झुकाएँगे। आइए हम आपके Sense HAT की **ओरिएंटेशन** (स्थिति) पता करके आरंभ करें।

+ Sense HAT अपनी **roll**, **pitch** और **yaw** स्थिति का पता लगा सकता है।
    
    ![स्क्रीनशॉट](images/tightrope-rpy.png)

+ यह देखने के लिए कि Sense HAT कैसे चलता है, इसके roll, pitch और yaw मानों को बदलने के लिए इसे ड्रैग करने की कोशिश करें।
    
    ![स्क्रीनशॉट](images/tightrope-rpy-test.png)
    
    **जब आप परीक्षण पूरा कर लें तो Sense HAT को वापस आरंभ की स्थिति में लाने के लिए रीसेट बटन को दबाएँ।**

+ हमें इस प्रोजेक्ट के लिए केवल pitch और roll की ज़रूरत है, इसलिए Sense Hat से इन मानों को प्राप्त करने के लिए कोड की 2 पंक्तियाँ जोड़ें।
    
    ![स्क्रीनशॉट](images/tightrope-roll-pitch.png)

+ pitch और roll का परीक्षण करने के लिए इन्हें प्रिंट करें।
    
    ![स्क्रीनशॉट](images/tightrope-roll-pitch-print.png)

+ इसका परीक्षण करने के लिए अपना कोड चलाएँ, और Sense HAT को दाईं ओर झुकाने के लिए इसकी pitch को बदलें। आप देखेंगे कि मुद्रित `pitch` मान नहीं बदलता है!
    
    ![स्क्रीनशॉट](images/tightrope-pitch-test.png)

+ समस्या यह है कि आप `pitch` और `roll` को केवल **एक बार** ही प्राप्त और प्रिंट कर रहे हैं।
    
    ऐसा बार-बार करने के लिए, पहले आपको पिक्सल सेट करने के लिए अपने सभी कोड को इंडेंट करना होगा, साथ ही `pitch` और `roll` मानों को प्राप्त और प्रिंट करना होगा।
    
    ![स्क्रीनशॉट](images/tightrope-indent.png)

+ फिर इसे हमेशा के लिए चलाने के लिए आप इंडेंट किए गए कोड के ऊपर `while True:` जोड़ सकते हैं।
    
    ![स्क्रीनशॉट](images/tightrope-forever.png)

+ अपने कोड का दोबारा परीक्षण करें, और इस बार आपको प्रिंट हुआ `pitch` मान बदला हुआ दिखाई देना चाहिए।
    
    ![स्क्रीनशॉट](images/tightrope-pitch-test-fix.png)